
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">Verslo idėjas įgyvendinti trukdančios ir padedančios savybės   
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
Galimybių matymas. Galimybių kiekis yra didžiulis, nors kai kurie vietoj jų mato vien tik
pasiteisinimus. Nesakykite, kodėl to neįmanoma atlikti, klauskite, kaip tai atlikti.
Koncentracija ir prioritetai. Mokėjimas susikoncertuoti ties svarbiausiais dalykais duoda
didžiausią rezultatų grąžą. Pagal italų mokslininko Pareto atrastą ir jo vardu pavadintą dėsnį
pasaulyje galioja 80/20 principas: 80 proc. pasaulio pinigų priklauso 20 proc. pasaulio gyventojų;
80 proc. pasaulio gyventojų gyvena 20 proc. miestų; 80 proc. klientų atneša 20 proc. pajamų, o likę
20 proc. klientų atneša 80 proc. pajamų; 20 proc. darbų sukuria 80 proc. rezultato. Vadovaujantis
Pareto dėsniu, svarbu aptikti 20 proc. didžiausią grąžą duodančių̨ darbų ir skirti jiems kuo daugiau
dėmesio.
Geriausias momentas veikti – dabar. Žmonės yra linkę atidėlioti, o svarbių darbų
atidėliojimas kažkada nuveda į niekur. Laukimas ir atidėliojimas – didžiausi idėjų įgyvendinimo
priešai.
Mokėjimas įtraukti žmones. Svarbu mokytis įtraukti kitus bei burti aplink save stiprius
žmones.
Mokėjimas panaudoti kitų stipriąsias puses. Dažnai žmonės mato kitų silpnąsias puses. Deja,
žymiai mažiau žmonių moka aptikti kituose stipriąsias puses, o tuo labiau padėti kitiems jas aptikti
bei taip padėti jiems realizuoti save.
Požiūris į pinigus. Pinigai – nei gėris, nei blogis. Pinigai yra tiesiog įrankis. Daugelis bijo
pinigų. Verslininko, daug pinigų turinčio žmogaus įvaizdis visuomenėje yra neigiamas. Nei vienas
nenori būti neigiamai vertinamas ar tapti blogu, todėl dažnai priešinamasi sėkmingam verslo idėjos 
16
įgyvendinimui. Susiduriame su daugeliu vidinių konfliktų ir pasipriešinimų vien todėl, kad
vertiname pinigus kaip blogio elementą.
Partnerystės galimybės. Įgyvendinant verslo idėjas labai svarbu turėti partnerius, kurie
prisiima atsakomybę už tam tikrus etapus ar sritis. Nuo pat pradžios padaryti viską puikiai yra labai
sunku, todėl tam tikras spragas geriausiai galima užpildyti partneryste. Reiktų skirti visą dėmesį
tam, kas patiems yra įdomiausia ir kas yra verslo idėjos pagrindas. Vėliau, kai idėja bus galutinai
išvystyta, jos įgyvendinimas aiškus, išspręsti svarbiausi klausimai, galima patiems pradėti vykdyti
tam tikras verslo dalis. Verta paieškoti, kam iš verslo pasaulio yra aktuali idėja ir į kieno verslą
galima būtų įsitraukti (Tamošiūnas R.).
1.2. Kūrybiškumas
Kūrybiškumas kildinamas iš dviejų kalbų: lotynų „creatus“, t. y. „formos“, ir „creare“, t. y.
„gaminti“, graikiško žodžio „kreinein“, reiškiančio „atlikti“, „įvykdyti“.
Kūrybiškumas – sugebėjimas kelti naujas idėjas, mąstyti savarankiškai, nestereotipiškai,
greitai orientuotis sudėtingoje situacijoje, lengvai ir netipiškai spręsti problemas. Kūrybiškumą
daugiausia lemia individualios asmenybės savybės (vaizduotės lakumas, mąstymo greitumas,
tikslumas, lankstumas, išradingumas, konstruktyvumas, smalsumas, motyvacinė įtampa, poreikis
nuolat tobulinti savo veiklą), jos patyrimas, auklėjimas ir saviaukla.
Kūrybiškumas – tai procesas, kurį galima valdyti ir vystyti. Tai sugebėjimas generuoti naujas
idėjas, mąstyti unikaliai, nestereotipiškai ir savarankiškai, gebėjimas rasti unikalius sprendimus ir
greitai susiorientuoti iškilus problemoms.
1.4 pav. Žinios, patirtis, kūrybiškumas
Kūrybiškumas reikalauja, kad dirbtų abu smegenų pusrutuliai, tiek kairysis (logika,
planavimas), tiek dešinysis (vaizduotė, artistiškumas, intuicija).
Jeigu idėja pirmiausia neatrodo absurdiškai, tada jai nėra jokių šansų. Einšteinas
17
1.5 pav. Informacija, žinios, patirtis, strategija, intuicija, kūrybiškumas
Kūrybiškumas – tai naujų dalykų kūrimas. Galima išrasti ką nors naujo arba ką nors tobulinti.
Kūrybiškumas – tai:
1. Gebėjimas kurti naujas idėjas – derinant, keičiant ar iš naujo pritaikant egzistuojančias
idėjas.
2. Nuostata keistis, noras ieškoti naujų idėjų, lanksčiai jas priimti ir mokėti džiaugtis
naujovėmis, tai mąstymas, kad greta žinomų dalykų visada yra naujos galimybės. Kūrybiški
žmonės vadovaujasi nuostata, kad visada yra tobulinimo ir tobulėjimo galimybės.
3. Nuolatinis darbas, įvairių metodų naudojimas, tai žinojimas, kokius dalykus norime
tobulinti. Labai retai nauji dalykai sukuriami staiga ir atsitiktinai.
Kūrybingumo metodikos (nuo gr. methodike, „visuma būdų kokiam nors darbui ar veiksmui
atlikti“; angl. Creativity techniques) – tai metodai, skatinantys kūrybinius veiksmus visose mokslo
srityse. Kūrybiškumas siejamas su gebėjimu pažvelgti į daiktus, užduotis, problemas naujai,
neįprastai.
Walas (1926) išskyrė keturis kūrybinio proceso etapus:
1. idėjos ar problemos tyrimą ir informacijos apie ją rinkimą;
2. inkubaciją, kai aktyviai apie problemą negalvojama ir ji netiriama;
3. nušvitimą, t. y. problemos sprendimo atradimą;
4. sprendimo įvertinimą ir įgyvendinimą.
18
Kiti kūrybiškumo tyrėjai išskiria ir daugiau kūrybinio proceso etapų, pavyzdžiui, Rossman
(1931) skiria septynis etapus:
1. nepasitenkinimo šaltinio, kliūties, problemos nustatymas;
2. jų analizė, informacijos rinkimas ir peržiūrėjimas;
3. galimų problemos sprendimų įvardijimas;
4. jų kritinis įvertinimas;
5. naujos idėjos, problemos sprendimo varianto radimas ir jos teisingumo patvirtinimas.
Projekcinis mąstymas yra kūrybingai mąstančių asmenų atributas, kuris būdingas asmenims,
susikoncentravusiems ne į pačią problemą, o į jos galimus sprendimo būdus, t.y. nuolatos ieškoma
įvairių galimybių kaip pašalinti problemą. Toks mąstymo būdas leidžia atsirasti inovacijoms.
Inovacijos klesti geriausiai tada, kai žmonės gali mėgautis savo darbu ir laisvai remtis savo
vaizduote. Sėkmingas kūrybinis mąstymas reikalauja žinoti apie kliūtis, kurios gali susilpninti
kūrybiškumą. Norint įveikti šias kliūtis, reikia mąstyti nevaržomai ir tyrinėti dar netyrinėtas sritis
bei kryptis.
Kūrybiškumui ugdyti labai padeda ko nors naujo mokymasis. Nauja informacija susijungia su
sena ir įgauna visiškai naujų, nuostabių formų. Reikia sąmoningai siekti originalumo ir ieškoti
naujų, nešabloniškų idėjų. Iškelkite tiek daug įvairių idėjų, kiek tik galite, generuokite tiek
sprendimų variantų, kiek tik išeis. Svarbu stengtis išstudijuoti visas galimybes, net jeigu jau yra
numatytas perspektyviausias sprendimas. Kūrybingi žmonės mąsto produktyviai, todėl turimų idėjų
skaičius labai svarbus. V. A. Mocartas sukūrė 600 muzikos kūrinių, tačiau tik nedidelė dalis pateko
į sceną ir garso įrašų studiją. J. S. Bachas parašydavo po kantatą per savaitę. T. Edisonas atliko
1093 eksperimentus, A. Einšteinas ne tik paskelbė reliatyvumo teoriją, bet ir publikavo 248 kitų
savo darbų.
Pasak kūrybiškumo tyrinėtojų, patyrę pirmąją nesėkmę žmonės reaguoja vienu iš keturių būdų:
1) neigimu (atsisakymu) – žmogus meta pradėtą darbą ir neigia, kad tai, kas pradėta, yra
vertinga;
2) racionalizacija – žmogus vengia nusivylimo. Jis klaidingai vertina rezultatą, laikydamas jį
tikrai vertingu ir kūrybingu;
3) stagnacija – žmogus susitaiko su esama situacija ir net nebando jos neigti arba pateisinti
atlikto darbo. Motyvacija toliau dirbti tokia menka, kad problema taip ir lieka neišspręsta.
Žmogus nepajėgus atlaikyti nesėkmę ir judėti pirmyn;
4) nauju augimu – labiausiai į nesėkmę pageidaujama reakcija, kuri įgyvendinama labai
paprastai – tiesiog tęsiant darbą. Žmogus pradeda ieškoti naujų variantų, pasitelkia savo
resursus, sąmoningai atsisako įprastų, gerai žinomų, todėl saugių problemos sprendimo
būdų. Tokiu atveju žmogus priima sąmoningą sprendimą judėti į priekį.
Kūrybiškumą galima valdyti ir vystyti. Kūrybiškumą riboja nusistovėję informacijos
apdorojimo kanalai, klaidos baimė, taisyklės, logika ir įvairios prielaidos:
 Neigiamas požiūris į vaizduotę, ateinantis tiek iš švietimo sistemos, tiek ir tėvų.
 Savigarbos stoka, savų idėjų sumenkinimas.
 Protinis „tingumas“ ir pagunda imtis senų idėjų bei mąstymo būdo.
 Pernelyg didelis pasikliovimas technologijomis ir logika.
 Ambicijų siekti daugiau stygius.
19
 Savanaudiškos ambicijos ir nenoras bendradarbiauti.
 Baimė suklysti.
 Baimė būti laikomu „bepročiu“.
Reikia sukurti visą organizacijos kultūrą, kuri palaikytų kūrybiškumą ir naujoves. Svarbu tai,
kad būtų skatinama, laukiama ir neatmetama kitokia nuomonė, būtų propaguojamas komandinis
darbas, vienų su kitais bendradarbiavimas. Žaidimai taip pat be galo skatina kūrybiškumą. Įvairių
seminarų metu kūrybiškumas paprastai skatinamas naudojant elementariausius metodus: piešimą,
istorijų pasakojimą, improvizacijas, muziką. Kūrybiškumas yra būdingas kiekvienam iš mūsų ir tai
mums suteikia individualumo. Kiekvienas gali būti kūrybiškas, tereikia išeiti iš savo patogumo
zonos.
Receptas kūrybingumui:
Motyvacija (sprendimas) + meistriškas įrankių naudojimas
1.3. Lateralinis mąstymas
Verčiant iš lotynų kalbos lateralis reiškia šoninis, dar vadinamas poslinkio sprendimu.
Lateralinis mąstymas – tai sąmoningas mąstymas, kurio esmė pažvelgti iš skirtingų kampų tam, kad
surastum novatorišką sprendimą (Janušauskas E.). Šį mąstymo tipą aprašė medicinos, psichologijos
ir fiziologijos profesorius iš Maltos Edward de Bono 1969-tais metais savo knygoje „The Use of
Lateral Thinking“. Jį autorius vadina poslinkio arba šoniniu mąstymu, lateralinis tai – efektyvus
mąstymas, problemos sprendimo ašimi laikantis vidinės įžvalgos. Ši mąstymo technika padeda
surasti naują sprendimo būdą, kuris dažniausiai yra sunkiai sužinomas ir unikalus. Naudojant
lateralinio mąstymo techniką, dažniausiai gilinamasi į tai, kas gali būti, o ne tai, kas įmanomą.
Lateralinis mąstymas suvokiamas kaip intuityvus mąstymo būdas, laužantis nustatytas
taisykles. Tai siekimas išspręsti problemą nelogiškais būdais, procesas ir noras pažvelgti į dalykus
naujai. Naudojantis šiuo metodu negalima priiminėti jokių sprendimų tol, kol neprisikaups daug
idėjų.
Prof. E. de Bono teigia, kad lateralinis mąstymas susiformavo studijuojant proto veiklą.
Susidūręs su nauja problema, protas ieško jau turimo pavyzdžio, lygina tai su jam žinoma
informacija ir sprendimais. Lateralinis, arba šoninis mąstymas, leidžia mums turimus pavyzdžius
išardyti, būti atviresniems naujovėms ir galimybėms, skatina kūrybiškai naudotis turimais
pavyzdžiais.
Pagrindinis tikslas yra nušokimas nuo minties, o tada sugrįžimas atgal bandant pažvelgti į
problemą nauju kampu. Bandant šią techniką didelę sėkmės dalį lemia fokusavimasis į esamą idėją,
koncepciją, problemą, daiktą. Kuo tikslesnis susitelkimas, tuo paprasčiau kurti.
Tai priešingas įprastam vertikalaus mąstymo būdui (Sokrato kritinis arba loginis): kuomet
vienas teiginys veda prie kito teiginio, sistemiškai, nuosekliai, progresuojant prie galutinio
rezultato. Mąstyti vertikaliai yra gera, teigia profesorius, tačiau kuomet mes susiduriame su
ypatingai sudėtinga situacija patekdami į akligatvį, kuomet nėra sekančio protui žingsnio kur žengti
ir neturima akivaizdžių priežasčių ir faktų, verta pasitelkti lateralinį, grįstą spėliojimais,
hipotezėmis, kūrybiška įžvalga. Tikėtina, kad tai padės išlipti iš „uždaro loginio rato”. Pasak 
20
profesoriaus, vertikaliu sprendimo būdu mes kasame duobę gilyn, o lateraliniu kasame duobę šalia,
kitoje vietoje.
Tradicinė logika nepripažįsta požiūrių įvairovės: jei yra du požiūriai, tai vienas būtinai yra
neteisingas. Kritinis mąstymas kaip ir logika turi gilią tradiciją Vakarų kultūroje. Dr. Edward de
Bono teigia, kad kritika visuomet reikalauja mažiau energijos, minties įtampos ir pastangų: būti
kritišku yra lengviau negu kūrybišku. Todėl Dr. Edward de Bono siūlo įvaldyti visus pažįstamus
mąstymo metodus ir technikas bei laiku ir vietoje juos panaudoti.
Smegenys – speciali erdvė, kurioje informaciją protas organizuoja į šablonus, teigia de Bono.
Susidūrus su nauja problema, protas ieško jau turimo pavyzdžio, operuoja terminais, lygina tai kas
jam žinoma. Jo manymu, kad nauja idėja paimtų viršų, ji turi grumtis su turimomis senomis
tiesomis, saugomomis smegenyse. Lateralinis arba šoninis mąstymas leidžia turimus pavyzdžius
restruktūrizuoti, būti atviresniu naujovėms ir galimybėms, skatina kūrybiškai naudotis turimais
pavyzdžiais. Norint sėkmingai naudoti lateralinį mąstymo būdą, reikia praktikuotis, tam skirtos
kelios kūrybiško mąstymo technikos (Kavaliauskaitė – Hunter).
E. de Bono kūrybiško mąstymo technikos variantai:
 Alternatyvų ieškojimas. Norint rasti geresnį sprendimą, reikia turėti iš ko rinktis.
 Prielaidų skatinimas. Reikia nebijoti mesti iššūkių kilusioms problemoms ir sau.
 Kvotos. Būtina kurti daug naujų idėjų problemai spręsti, nes dažniausiai paskutinė yra
vertingiausia.
 Analogijos. Reikia pasistengti įvertinti, kuo ši situacija panaši į buvusią.
 Atvirkštinis variantas. Svarbu atsitraukti ir pažvelgti į rūpesčius iš šalies bei juos
objektyviai įvertinti.
 Uždelstos išvados. Jokiu būdu nevalia skubėti su atsakymu. Svarbu išbandyti kitus
variantus.
Lateralinis mąstymas nepaneigia vertikalaus mąstymo, bet jį puikiai papildo.
Mąstymas yra įgūdis. Tai tas pats kaip važiavimas dviračiu… Tai ne tas pats kas žinojimas.
Mąstymo įgūdžius galima išvystyti ir tobulinti.
„Smegenys yra save organizuojanti sistema, kuri periodiškai skirsto gaunamus duomenis į
pasikartojančius modelius“. Horizontalaus mąstymo įrankis leidžia mums judėti horizontaliai tarp
pasikartojančių modelių, taip atverdamas naujas įžvalgas, koncepcijas ir idėjas.
Vertikalaus mąstymo mąstytojas: „Žinau, ko ieškau.“
Horizontalaus mąstymo mąstytojas: „Ieškau kažko, bet nežinau ko, kol nerasiu.“
21
1.6 pav. Lateralinis mąstymas
Horizontalaus mąstymo privalumai:
 Išlaisvina ir panaudoja kūrybinę individo ar komandos energiją.
 Suteikia kalbą, kuria galima vadovautis generuojant idėjas.
 Suteikia pasitikėjimą ir įrankius, kurie padeda mums ieškant kitokių ir geresnių alternatyvų
bet kurioje duotoje situacijoje

                    </p>
                    
                     Naujos idėjos ir objektyvūs sprendimai gimsta iš netradicinio požiūrio į problemas, todėl idėjų
generavimui naudojama daugybė įvairiausių idėjų generavimo metodų.
Idėjų generavimą galima apibrėžti kaip kūrybinį naujų idėjų kūrimo, vystymo ir
iškomunikavimo procesą, kur idėja suprantama kaip esminis minties elementas, galintis būti
vizualinis, konkretus ar abstraktus. Skiriami šie idėjos gyvavimo ciklo etapai (Beržinskas, 2015):
 Idėjos generavimas – šiame etape vyksta idėjos „ištraukimas“ iš bendruomenės ar kokios
 konkrečios grupės.
 Idėjos pagerinimas – tai galimybės sudarymas žmonėms bendradarbiauti ir pagerinti
 surinktas idėjas.
 Idėjų atranka – šio etapo metu apdorojami surinkti duomenys ir pasirenkamos geriausios
 idėjos.
 Idėjos įgyvendinimas – prasideda nuo to momento, kai idėja įvertinama teigiamai ir
22
 atiduodama gamybai. Šio etapo tikslas idėjas paversti produktais arba paslaugomis.
 Idėjos išleidimas į rinką – procesas, sekantis idėjos sėkmingumą ją platinant tikslinei
 grupei kaip produktą.
Dažniausiai idėjų generavimui būna naudojami metodai „proto šturmas“, morfologinė matrica,
analizė ir atotrūkio analizė, tačiau dažnai taikomi ir netradiciniai idėjų generavimo metodai:
 Prielaidos arba tikslo pašalinimas – ką galėtume padaryti kitaip, jei laikinai ignoruotume
pagrindinį uždavinį ar prielaidą?
 Apversti uždavinius ar metodus – ką darytume, kad pasiekti visišką priešingybę ir tada
viską apversti?
 Problemą arba tikslą labai padidinti – ką galėtume padaryti, jei problema ar tikslas būtų
daug didesni?
 Suardyti ryšį tarp priežasties ir pasekmės – kas tada pasikeistų?
 Generuoti atsitiktinius dalykus – kokias idėjas padės sukurti įvestas atsitiktinis žodis?
 Naudoti metaforas ar personažus – ką garsus personažas darytų tokiomis aplinkybėmis?
6-3-5 idėjų rašymas
6-3-5 idėjų rašymo tikslas – sukurti 108 naujas idėjas per vieną pusvalandį. Svarbi ne idėjų
kokybė, bet kiekis. Metodas apima šešis dalyvius, kurie sėdi grupėje ir kuriuos prižiūri grupės
vadovas. Kiekvienas dalyvis sugalvoja po tris idėjas kas penkias minutes. Dalyviai skatinami
pasitelkti kitų idėjas įkvėpimui, tokiu būdu skatinant kūrybinį procesą. Po šešių 30 minučių trukmės
turų grupė būna sugalvojusi viso 108 idėjas.
Netiesioginės strategijos
128 kortų kaladėje ant kiekvienos kortos turi būti užrašytos komandas, pavyzdžiui, „duok valią
pykčiui“, „pavok sprendimą“ ir panašiai. Nauja idėja kuriama paprastai: iš kaladės ištraukiama
viena korta ir stengiamasi samprotauti pagal jos nurodymus.
Iššifravimas
Imamas nesuprantamas užrašas svetima kalba, pavyzdžiui hieroglifai. Pastangos bent ką nors
suprasti tokiame hieroglifų užraše sukels įvairias asociacijas, kurios išprovokuos ne vieną idėją.
„Kėdžių“ metodas
„Trijų kėdžių“ vaizduotės metodo pradininkas yra Voltas Disnėjus. Šiam metodui taikyti
reikalingos trys kėdės:
1. Svajotojo kėdėje sugalvojami patys fantastiškiausi dalykai – tai, kas įmanoma ir
neįmanoma. Sėdint šioje kėdėje galima beveik viskas, negalima tik galvoti apie savo
problemą rimtai. Užsirašykite savo mintis ir idėjas.
2. Realisto kėdėje įjungiamas sveikas protas. Išsirinkite patį trumpiausią ir tiksliausią
kelią. Būkite pragmatiškas.
3. Kritiko kėdėje reikia negailestingai sukritikuoti idėjas. Patikrinkite, ar jose yra kas nors
vertingo. Ar jas galima panaudoti? Ar jos to vertos? Ar jūs apskritai jų norite? Kas jose
nereikalinga ir galima išbraukti? Sekite, kad per ilgai neužsibūtumėte vienoje kėdėje.
„KODĖL?“ metodas
23
Šis metodas pažadina smalsumą, išsilaisvina nuo racionalumo, įprastų idėjų, pasikliaunama
vaizduote. Klausimo „Kodėl?“ kėlimo pavyzdys, susijęs su užduota tema:
1. Kodėl dvi galvos geriau, nei viena?
→ Kad geriau mąstytume.
2. Kodėl mes norime geriau mąstyti?
→ Kad laimėtumėme pirmąją vietą.
3. Kodėl mes norime laimėti pirmąją vietą?
→ Kad pasidžiaugtume.
4. Kodėl mes norime pasidžiaugti?
→ Kad .........................
Metodas „TAIP, IR ...“ VIETOJ „TAIP, BET ...“.
Sakydami „Taip, ir...“ vietoje „Taip, bet...“ mokomės idėjose matyti pozityvumą, o ne jas
kritikuoti. Pasiūlymas: „Imkime ir išmokime austi juostas“
1. Vietoj „Taip, bet man nepatinka austi“ sakyti „Taip, ir man patinka dainuoti“.
2. Vietoj „Taip, bet aš neturiu tinkamų siūlų“ sakyti „Taip, ir aš galiu austi iš virvių“.
Produktyvus ir neproduktyvus idėjų ieškotojas:
1. Neproduktyvus kūrėjas pirmiausia sukuria vieną idėją, tada ją kritiškai įvertina, tada
sukuria kitą idėją ir vėl ją kritiškai vertina, todėl:
 jo ciklas yra: generavimas-analizė-generavimas-analizė...
 jis per tam tikrą laiką sukuria mažai idėjų, daugelį kurių pats ir atmeta.
2. Produktyvus kūrėjas kuria daug idėjų jų kritiškai nevertindamas ir kritiką atidėdamas
vėlesniam etapui, todėl:
 jo ciklas yra: generavimas-generavimas-generavimas...
 taip per tą patį laiką gali būti sukurta gerokai daugiau idėjų,
 tuomet išauga tikimybė, kad kai kurios iš jų bus kūrybiškos.
Todėl čia svarbi taisyklė: orientuotis į kiekybę, o ne į kokybę. Taigi, geriau pateikti kuo daugiau
idėjų, nei bandyti sugalvoti vieną labai protingą. Svarbu išsakyti VISAS idėjas ateinančias į galvą,
nesvarbu, kokios keistos ar neįprastos jos atrodytų (kritiškumą šiuo atveju reikia „išjungti“).
Kad idėjos nepasimestų ir jas vėliau galima būtų išanalizuoti – svarbu jas visas užrašyti. Tik
surinkus visas idėjas galima pereiti prie jų analizės ir atrankos.
Pelningos idėjos generavimo būdai:
1. Problemų virsmas progomis. Puikias verslo idėjas padiktuoja gyvenimo problemos.
2. Paprastos idėjos. Puiki verslo idėja nebūtinai turi būti sudėtinga.
3. Kasdienė „nenorima“ veikla. Yra daugybė kasdien daromų dalykų, kurių daryti
nemėgstame.
4. Mąstysenos keitimas. Mąstyseną „arba – arba“ reikia pakeisti į „abu“, viduriuko ieškojimas
nėra išeitis, nes trukdo kūrybiškumui.
5. Ribų nustatymas. Nusistatykite ribas ir apgalvokite juos, yra tikimybė, kad rasite puikią
verslo idėją. Vienintelis dalykas, kuris jus varžo, yra vaizduotė.
24
6. Mokymasis iš vaikų. Vaikai yra puikus verslo idėjų šaltinis. Jie linksmi, laisvos dvasios, turi
savo nuomonę, o svarbiausia jų nevaržo visuomenės normos. Jie daiktus mato visai iš kitos
perspektyvos nei suaugusieji. Svarbiausia negalvoti šabloniškai.
7. Svajojimas. Kūrybiškas mąstymas išryškėja randant mažų kasdienių problemų, praktinių
nusivylimų ir nepasitenkinimo sprendimus. Kuo didesnė ir įžūlesnė svajonė, tuo labiau
įkvepiantis ir mobilizuojantis tampa projektas.
8. Bendruomenės. Kad idėja žydėtų ir plėstųsi, reikia ją ne tik puoselėti, bet ir ja dalytis.
Puikūs kūrėjai, atradėjai ir išradėjai taip pat yra socialiniai sujungėjai ir aktyvuotojai.
Pagrindiniai meno, mokslo ir technologijų laimėjimai – Pablo Picasso kubizmas,
Alexanderio Flemingo penicilinas, o Johno Dysono siurblys – beveik visada apibūdinami
pagrindiniu „socialiniu momentu“, kai tarp idėjos ir galimų rėmėjų bei pagalbininkų
atsiranda ryšys.
9. Veiksmo dėsnis. Eskizų piešimas, planavimas, maketų kūrimas ir prototipų gaminimas yra
standartinė praktika daugelyje novatoriškų organizacijų. Minčių pavertimas veiksmais taip
pat funkcionuoja kaip naujų ir didesnių idėjų garantija. Reikia tiesiog stipraus ir
kolektyvinio troškimo veikti.
Idėjų kūrimo taisyklės:
1. Išsakyti ir užrašyti visas sugalvotas idėjas.
2. Kuo daugiau neįprastų, naujų idėjų.
3. Jokios kritikos, kol kuriame idėjas.
4. Kiekybė, o ne kokybė.
1.4.1. Proto arba smegenų šturmas
Minčių generavimo, proto arba smegenų šturmo (ang. brainstorming) autorius Aleksas
Osbornas (1950 m.).
Idėjų kūrimo technikos – tai mąstymo technikos, kurios padeda generuoti kūrybiškus
sprendimus. Gali būti naudojamas individualiai, grupėje, virtualiu būdu ir pan. Metodo tikslas –
sukurti kuo daugiau idėjų, jų nevertinant. Visos idėjos užrašomos ant lapo, bet nei viena negali būti
kritikuojama ar atmetama kaip netinkama. Tai leidžia žmonėms nebijoti teikti idėjas. Idėjos turėtų
būti vertinamos tik tuomet, kai bus parengtas visas jų sąrašas. Mintis generuoti nustojama, kai jau
manoma, kad turima gana daug įvairiausių idėjų.
5 pagrindinės efektyvaus smegenų šturmo posėdžio taisyklės:
1. Nekritikuoti.
2. Laiko spaudimas.
3. Pritarimo vengimas.
4. Kiekis.
5. Priėmimas.
Sugeneruotas idėjas galima kryžminti tarpusavyje, tuomet yra potencialas sugalvoti visiškai
originalias idėjas. Vieni dalyviai pateikia idėjas, o kiti jas stengiasi toliau vystyti. Kartais
naudojamas „nebylus“ proto šturmo variantas. Tokiais atvejais idėjos užrašomos ant lapelių, kurį
dalyviai siunčia iš rankų į rankas ir įrašo ten savo pasiūlymus. Kiti dar naudoja „pačios paskiausios
idėjos metodą“, kuomet labiausiai neracionalios, netinkamos idėjos yra ne atmetamos, o kaip tik 
25
kelias iš tų idėjų mėginama paversti naudingomis idėjomis. Taip galima gauti versiją, kuri visiškai
niekam nebūtų šovusi į galvą.
1.4.2. Minčių žemėlapis
Minčių žemėlapio autorius Tony Buzan.
Kūrybiškumas susijęs su atmintimi, todėl gerindami atmintį, stiprinsime ir savo kūrybiškumo
procesų kokybę. Minčių žemėlapio metodas iš pradžių buvo sukurtas kaip pagalbinė priemonė
studentams, kad jie galėtų greitai užsirašinėti informaciją ir po to ją greitai atkurti. Tačiau vėliau
buvo pastebėta, kad šis metodas yra naudingas ir problemos supratimui apskritai, tai yra, minčių
žemėlapis leidžia pamatyti ne atskiras problemos dalis, bet pabandyti visą idėją aprėpti iš karto, o
tai leidžia į ją pažvelgti kūrybiškai. Minčių žemėlapis padeda struktūruoti problemą.
Šio metodo esmė – lapo viduryje užrašyti pagrindinę mintį, o su ja susijusias asociacijas, kurios
vertos atsiminimo, reikia surašyti aplink pagrindinę mintį ant brėžiamų šakų iš pagrindinės minties.
Galima brėžti ir smulkesnius išsišakojimus. Braižant Minčių žemėlapius rekomenduojama naudoti
bent tris skirtingas spalvas. Tai gali būti individualus arba grupinis darbas. Toks žemėlapio
braižymas dažniausiai paskatina naujų asociacijų atsiradimą. Dažniausiai Minčių žemėlapis
naudojamas planuojant renginius, analizuojant problemas, kuriant strategijas, netgi ruošiantis
kalboms ir pan. Turint parengtą Minčių žemėlapį, jį reikia skaityti nuo lapo centro (pagrindinės
minties), o tada skaityti paeiliui pagal laikrodžio rodyklę vieną šaką po kitos įsivaizduojant, kad
kiekviena šaka – tai atskira knyga. Siūloma pabandyti susieti aptariamą šaką su prieš tai buvusia.
Viena iš naudingiausių naršyklės principo programų yra Mind42: https://mind42.com/
1.8 pav. Mind42 programos minčių žemėlapio pavyzdys
Šaltinis: https://mind42.com/mindmap/68d8b2ba-5876-4ab2-ba44-8bd0e3f21bb6?rel=pmb
1.4.3. Morfologinė analizė
Morfologinės analizės (išskirstymo į dalis metodas) autorius – Fricas Zvickis.
26
Morfologinės analizės metodo esmė – išskaidymas į atskirus komponentus ir sujungti jau
pakeistas dalis į visumą. Tai yra viena iš galimybių gauti atnaujintą, pakoreguotą arba visiškai naują
objektą. Pavyzdžiui, jei pieštukas apvalus, galima klausti, kodėl jis būtent apvalus, ar negali būti
kitos formos. Pasirinktą produktą ar paslaugą reikia išskaidyti į jam būdingus požymius ir tuomet
mėginti analizuoti, kodėl yra būtent taip, o ne kitaip. Įvairūs klausimai, nagrinėjantys
nusistovėjusius požymius gali padėti sukurti originalius gaminius. Pasitelkiant šį metodą galima
spręsti ir susiklosčiusias problemas. Tereikia įvardinti, kas yra problemos priežastys (tai gali būti
emociniai, socialiniai, ekonominiai, technologiniai ir kiti veiksniai) ir tada galima koncentruotis ties
kiekvienu iš veiksnių. Reikia mokėti sau užduoti klausimus, kurie padėtų atrasti unikalius
sprendimų būdus. Įmonės, kurios orientuojasi į naujų produktų kūrimą, neretai naudoja šį metodą
naujų idėjų generavimui, esamų produktų kokybės gerinimui.
1.4.4. Sinektikos metodas
Sinektikos metodo autorius Viljamas Gordonas.
Pagrindinis kūrybiškumo šaltinis slepiasi analogų paieškose. Sinektikos metodas kitaip
apibrėžiamas kaip problemos identifikavimo ir sprendimo metodas. Pagrindiniai sinektikos
instrumentai – analogija ir metafora. Šis metodas stimuliuoja mąstymo procesą, pagrįstą netikėtumu
ir atsitiktinumu, jis yra pagrįstas analogijų naudojimu, kūrybišku mąstymu, neformaliais aptarimais
grupelėse, sudarytose iš žmonių, kurie turi skirtingų žinių ir patirties. Kitaip tariant, tai technika,
kuri padeda derinti iš pirmo žvilgsnio nesuderinamus dalykus – taip gimsta netikėti, originalūs
dalykai. Sinektika iš dalies panaši į proto šturmo metodą, tačiau pagrindinis skirtumas – čia galioja
tam tikra tvarka, kuri padeda nenukrypti nuo pagrindinio tikslo, vyrauja griežtumas. Taikant šį
metodą reikia išskirti objektą, dėl kurio vyksta kūrybinis procesas. Pavyzdžiui objektas – knyga.
Tuomet reikia nustatyti tikslą (ar tik vieną iš uždavinių), pavyzdžiui, išplėsti asortimentą. Vadinasi
reikia surašyti viename stulpelyje tiesiogines analogijas (pvz.: popierinė knyga), o kitame stulpelyje
rašyti netiesiogines analogijas (pvz.: pirmojo stulpelio požymių neigimą, mūsų atveju gali būti
plastikinė knyga). Rezultatas – knyga su neperšlampamais (plastikiniais) lapais.
1.4.5. „Žurnalistų šešetukas“
Vienas iš dažniausiai naudojamų metodų yra „žurnalistų šešetukas“, užduodant klausimus
susijusiame kontekste. Šis metodas buvo pritaikytas verslo pasaulyje, norint užtikrinti, kad naujos
idėjos būtų pilnai išplėtotos. Kūrybingus mąstytojus šie klausimai skatina galvoti apie svarstomąją
idėją, aptarti ją ir peržiūrėti iš įvairių kampų. Šis metodas yra labai praktiškas ir naudingas.
1.1 lentelė. „Žurnalistų šešetuko“ metodo klausimai
Kas?
Veikėjas arba atstovas
Kas dalyvauja? Ar ši problema susijusi su personalu? Kas tai padarė?
Kas tai padarys? Kas tai naudoja? Kas yra tikslinė rinka?
Kas turės naudos? Kas neturės galimybės dalyvauti?
Kas bus įtraukti? Kas nebus įtraukti?
Kas?
(Veiksmas)
Kas turėtų atsitikti? Kas tai yra? Kas yra padaryta? Kas turi būti padaryta?
Kas nebuvo padaryta? Kas bus daroma, jei nutiks X?
Kas vyko arba gali vykti ne taip, kaip turėtų? Kokie rezultatai buvo sėkmingi?
27
Kada?
(Laikas arba laiko
paskirstymas)
Kada tai nutiks arba bus atlikta, įvyko ar buvo atlikta, turėtų įvykti ar būti
atliekama? Ar tai galima paspartinti arba atidėti?
Koks laikas, ankstesnis ar vėlesnis, būtų tinkamiausias?
Koks turėtų būti laikas, jei atsitiktų X?
Kur?
(Vieta arba šaltinis)
Kur tai nutiks arba bus atlikta, įvyko ar buvo atlikta, turėtų įvykti ar būti
atliekama? Ar yra kokių nors kitų galimų vietų?
Ar šis įvykis yra atsitikęs arba ši idėja yra kilusi kur nors anksčiau? Jei taip, kur tai
vyko? Ar ši vieta kaip nors veikia, kelia pavojų, saugo arba padeda kitoms
vietoms? Koks yra galimas šios vietos poveikis veikėjams, veiksmams?
Kodėl?
(Tikslas)
Kodėl tai buvo ar yra daroma, vengiama, leidžiama?
Kodėl tai turėtų būti daroma, vengiama, leidžiama?
Kodėl veikėjas tai padarė ar turėtų daryti? Skirtingas kitam veikėjui, veiksmas,
laikas, vieta? Kodėl, būtent šis konkretus veiksmas, taisyklė, idėja, sprendimas,
problema, katastrofa, o ne kita?
Kodėl būtent šitas, o ne kitas veikėjas, laikas, vieta?
Kaip?
(Veiksnys arba
metodas)
Kaip tai buvo, galėjo būti, turėjo būti daroma, neleidžiama atsitikti, sunaikinta,
padaryta, patobulinta, pakeista? Kaip tai galima apibūdinti, suprasti?
Kaip tokia pradžia privedė prie tokios išvados?
1.4.6. Kontroliniai sąrašai
Kontrolinis sąrašas – tai standartinis klausimų rinkinys, kuriame pagrindinė problema yra
suskirstyta į mažesnes dalis. Kontroliniai sąrašai yra naudojami, siekiant priminti kūrybingam
mąstytojui apie galimus problemos traktavimo ar sprendimo formavimo būdus.
Kai kurie galimi kontrolinių sąrašų pavyzdžiai gali būti, pavyzdžiui, susiję su vartotoju,
veiksmu arba naudojimo kontekstu.
Pavyzdžiui, sąrašas, susijęs su vartotoju:
 Kokio tipo žmogus ar kokio tipo žmonės naudoja šį produktą?
 Kokiomis unikaliomis savybėmis, skatinančiomis žmones juo/ja naudotis ar jį vartoti,
pasižymės jūsų produktas ar paslauga?
 Kokie faktoriai būtini produkto dizainui ir funkcionalumui?
 Kokio tipo semantiką bei susijusias asociacijas gali kelti produktas ar paslauga?
Arba panašus sąrašas, susijęs su veiksmu:
 Kokie yra produktui privalomi eksploataciniai panaudojimai?
 Kam dar produktas ar paslauga galėtų būti naudojami?
 Ar rinkoje yra panašių produktų ar paslaugų ir, jei taip, kokios yra jų unikalios savybės?
 Ar galėtų kilti būtinybė kurti papildomas šio produkto ar paslaugos savybes ir, jei taip,
kokios jos galėtų būti?
Šio proceso pradžioje gali būti užduodami bendresnio pobūdžio klausimai, tačiau, tęsiant
pratybas toliau, šis metodas leidžia kurti klausimus ir sutelkti jų dėmesį į tai, kad jų atsakymų
rezultatai leistų susidaryti gilesnį supratimą apie kuriamą produktą ar paslaugą. Svarbu yra tai, kad
kontrolinio sąrašo metodas yra naudojamas viso projektavimo proceso metu, nes kiekvieną kartą jį
panaudojus, pasiekiamas gilesnis supratimas apie produktą ar paslaugą.
Labai dažnai idėjos neįgyvendinamos dėl to, jog formuluojami netinkami klausimai. Gali būti,
kad naujovės daug dažniau nepavyksta dėl klaidingo problemų formulavimo, o ne dėl to, kad 
28
keliamos prastos idėjos ar nepavyksta jų įgyvendinti. Dažniausiai mus veikia nusiteikimas, kad
problemos savaime suprantamos ir reikia nedelsiant pulti ieškoti sprendimų.
Kontroliniai klausimai yra veiksmingas būdas pradėti novatoriškų idėjų generavimą. Kaip rodo
pats jų pavadinimas, kontroliniai klausimai yra struktūriniai raginimai generuoti verslo idėjas,
pabrėžiant sritis, kurias reikia tirti ir nagrinėti. Jie labai padidina pasitikėjimą, nes neleidžia
nepastebėti akivaizdžių sprendimų.
Yra daug įvairių formų kontrolinių klausimų. Tačiau svarbiausia įžvelgti problemą, o ne iš
karto pereiti prie atsakymų bei išvadų.
Osborno produktų ir paslaugų kūrimo sąrašas
Kūrybiško problemų sprendimo pionierius Aleksas Osbornas sudarė išsamų idėjas skatinančių
klausimų sąrašą, kuris paskatintų senąjį produktą ar paslaugą keisti nauju. Žemiau pateikti aštuoni
klausimai yra ypač naudingi, nes vienodai svarbūs ir teikiant paslaugas, ir kuriant produktus.
1. Pritaikymas: kokį kitą produktą galėčiau pritaikyti savo galimybei?
2. Modifikavimas: kaip galėčiau pakeisti esamą produktą?
3. Didinimas: ką galėčiau pridėti prie šio produkto?
4. Atėmimas: ką galėčiau atimti iš šio produkto?
5. Pakeitimas: ką galėčiau naudoti vietoj šio produkto ar jo dalies?
6. Pertvarkymas: kaip galėčiau pakeisti šio produkto sudėtį?
7. Apvertimas: kaip galėčiau apversti problemą?
8. Sujungimas: ką galėčiau sujungti, kad išeitų naujas produktas?
Keturi didieji pramonės šakos lygio kontroliniai klausimai
Dar sutelktesnį sąrašą žurnale „Harvard Business Review“ pasiūlė V. Čan Kimas (W. Chan
Kim) ir Renė Mobornas (Renee Mouborgne). Rašydami apie vertės kreivės koncepciją, kuri įkvėpė
ribų peršokimo metodą, jie siūlo sutelkti dėmesį pramonės šakos lygiu tik į keturis klausimus.
1. Kokius veiksnius būtų galima sumažinti žemiau rinkos standartų?
2. Kokius veiksnius būtų galima pašalinti, nes rinka laiko juos savaiminiais?
3. Kokius veiksnius būtų galima sukurti, nes rinka jų niekada nėra pasiūliusi?
4. Kokius veiksnius būtų galima iškelti gerokai aukščiau rinkos standartų?
Keturių didžiųjų klausimų metodo stiprybė yra tai, jog klausimai yra itin sutelkti ir provokuoja
mesti atvirą iššūkį tradiciniam verslo mąstymui.
Klientų kelionės schemos sudarymas
Dar vienas vertingas kontrolinių klausimų sąrašų metodas yra visų kliento kelionės su produktu
ar paslauga etapų žymėjimas, nuo pirmojo įsigijimo etapo iki produkto atsikratymo. Klientų
kelionės metodas remiasi nuodugnia informacija apie faktinį, o ne tariamą vartojimą, kuris buvo
nustatytas idėjų plėtros proceso pirmojo žingsnio faktų išsiaiškinimo etape.
Šio metodo stiprybė ta, kad jis skatina žiūrėti į produktą ar paslaugą kliento akimis ir
atsižvelgiant į kiekvieną etapą, kuriame klientas susiduria su tuo produktu ar paslauga. Jis verčia
pažvelgti plačiau, ne tik į patį produktą ar paslaugą, ypač vartojimo metu.
Metodą geriausia taikyti kartu su Osborno produktų bei paslaugų plėtros sąrašu bei „smegenų
šturmu“ (ang. brainstorming). Kaip ir geriausi kūrybiškumo metodai, jis yra konvergentinio ir
divergentinio mąstymo derinys.
29
Pirmasis etapas yra nustatyti kiekvieną atskirą visos klientų sąlyčio su produktu ar paslauga
patirties fazę – vadinamąją kliento kelionę. Nustačius įvairius etapus, svarbu taikyti kurį nors iš
anksčiau pateiktų kontrolinių klausimų sąrašų, o taip pat ir minėtą „smegenų šturmą“. Tik taip
galima išplėtoti idėjas siekiant naujovių.
Nors kiekvienas produktas ar paslauga skirtingai pabrėžia konkrečias fazes, gali būti, kad
pagrindiniai etapai didžiąja dalimi bus panašūs.
Metodui būdingų kelionės etapų ir pateiktų naujovių, pasiektų kiekviename įvairių sektorių
etape, pavyzdžiai:
 Būtinybės supratimas: „Oral-B“ dantų šepetukas, kurio naujoviškumas – tai mėlyni
vidurinių šerelių dažai, kuriems išblukus šepetuką reikia keisti.
 Platinimas: „The Book People“ bendrovė, parduodanti knygas tik tiesiogiai žmonėms, kurie
paprastai niekada neitų į knygyną – platinama per gamyklas ir įstaigas.
 Atranka: „Amazon.com“ specialus programinis algoritmas, internete sumaniai siūlantis
papildomas prekes prie tų, kurias vartotojas jau įsigijo.
 Užsakymas ir pirkimas: „Dell Computers“ ir „easyJet“ – įmonės, kurios užmezga
tiesioginius pardavimų ryšius su klientais savose rinkose.
 Nuo pristatymo ir įrengimo: „Marks & Spencer“ investicija į vartotojams suprantamas
korpusinių baldų surinkimo instrukcijas.
 Apmokėjimas: „Student Loans Company“, kuri reikalauja grąžinti paskolas tik kai
absolvento pajamos viršija tam tikrą lygį.
 Aptarnavimas po pardavimo: klientų nepasitenkinimas anoniminių skambučių centrų
„beprotiško darbo tempo“ rezultatais paskatino kai kuriuos bankus išsiskirti iš kitų tuo, kad
jų vietiniams valdytojams įmanoma prisiskambinti tiesiogiai mobiliuoju telefonu.
 Remontas ir aptarnavimas: pakeitimo paslauga keliautojams, kurią siūlo kredito kortelių
teikėjai ir akių gamintojai.
 Išmetimas: „Lexmark“ spausdintuvų kasetės, kurias, joms pasibaigus, galima atiduoti ir
perdirbti gamintojo sąskaita.
1.4.7. Atsitiktinių objektų metodas
Atsitiktinių objektų metodo (Katalogo metodas ar Fokalinių objektų metodas) autorius Čarlzas
Merlangas.
Atsitiktinio objekto (ang. random entry) metodas lengvai naudojamas ir labai efektyvus tiems
žmonėms, kurie nemoka mąstymo metodų. Šis metodas leidžia kurti įdomias ir provokuojančias
idėjas. Metodo esmė – skirtingų objektų požymių apjungimas viename daikte. Naudojant šį metodą
naujų idėjų ieškoma vienam objektui (kurį reikia patobulinti ar sukurti) pridedant atsitiktinių
objektų savybes. Viename stulpelyje prirašykite daiktavardžių (juos galite išsirinkti iš šalia gulinčio
bet kurio katalogo), o kitoje būdvardžių, o po to kiekvieną iš daiktavardžių bandykite derinti su
kiekvienu iš būdvardžių. Pavyzdžiui „autobusas“ ir „kvepiantis“, gauname aromatinį autobusą,
kurio salone galime jausti pušų spyglių ar kokį nors kitą kvapą. Tokiu būdu jungdami kiekvieną
daiktavardį su visais būdvardžiais, galime gauti daug įdomių idėjų. Taip pat galite derinti
daiktavardžius su daiktavardžiais – galbūt irgi šaus puikių idėjų. Dažniausiai atsitiktinių objektų 

                 </p>

                 Nėra vieningos ir visiems verslams tinkamos strategijos rengimo metodikos. Verslui plečiantis
elektroninėje erdvėje svarbu, kad e. verslo strategija derėtų su jau vystomo verslo strategija:
finansais, tyrimais ir inovacijomis, rinkodara, informacinių sistemų bei procesų strategija.
Elektroninio verslo strategija paprastai įterpiama į minėtas strategijas, arba gali būti formuojama
atskirai, išlaikant pagrindinius principus. Formuojant strategiją būtina numatyti priemones ir būdus,
kaip bus užtikrinama informacinių sistemų veikimo kokybė, efektyvus verslo sistemos veikimas,
aukšta klientų aptarnavimo kokybė ir pan.
Įmonė turi kurti strategiją, mažinančią veiklos rizikas – tam pasitelkiamos informacinės
technologijos. Įmonės strategijos ir inovacinių technologinių sprendimų naudojimo derinimas – tai
konkurencinio pranašumo dalis, didinanti įmonės veiksmingumą. Derinant strategijas įmonė gali
gerinti bendrą valdymą (SCM, CRM), technologijas, įgyti daugiau žinių apie konkurentus (BI) ir
užsitikrinti stabilumą (ERP). Informacinės technologijos pagerina verslo procesus, padeda atsirasti
glaudesniems ryšiams su verslo partneriais, juos integruoti į įmonės veiklą, padeda atsirinkti, su kuo
kontaktuoti, gerina bendravimo kokybę su dideliu skaičiumi partnerių. Taip pat veikia įmonių ryšius
dėl naujai atsirandančių įvairių lygių informacijos srautų, komunikacijos, funkcijų integravimo ir
glaudesnių ryšių su partneriais.
72
Knygos „Elektroninis verslas“ autoriai prieš kuriant elektroninį verslą rekomenduoja atsakyti į
tris pagrindinius klausimus:
1. Kam to reikia?
2. Ką ir kaip daryti?
3. Kiek visa tai kainuos?
Atsakyti į šiuos klausimus rekomenduojama ta tvarka, kuria jie surašyti.
Kam to reikia?.
„Lygiai taip pat, kaip ir tradicinio verslo tikslai, iš pradžių nustatoma ta įmonės veiklos sritis,
kurią pageidaujama padaryti efektyvesnę taikant e. verslą, o vėliau formuluojamas rezultatas, kurio
tikimasi pasiekti įgyvendinus parengtą projektą. Tik šiuo atveju yra ypatybė, kad reikia tiksliai
nustatyti, kas turi būti perkeliama į elektroninę, kokio lygio strategija bus pasirinkta.“ (2009).
Ką ir kaip daryti?
Būtina identifikuoti ir apsirašyti visas elektroninio verslo sistemos funkcijas ir reikalavimus
kuriamai naujai sistemai. Rengiant elektroninio verslo viziją būtina numatyti, kad elektroniniu būdu
(o ne „akis į akį“) aptarnaujami klientai yra žymiai reiklesni, visa reikalinga informacija turi būti
pateikiama nedelsiant.
Kiek visa tai kainuos?
Daugumos manymu, pagrindinės elektroninio verslo kūrimo sąnaudos – atitinkamos(ų)
sistemos(ų) kaina. Tačiau, reikėtų numatyti ir projekto rengimo, diegimo ir palaikymo sąnaudas.
Jei įmonės veikla yra prekių ar paslaugų pardavimai, pirmasis žingsnis į elektroninį verslą yra
elektroninės parduotuvės ar svetainės kūrimas. Dėl informacijos apie elektroninio verslo steigimą ir
valdymą trūkumo, pasitaiko nemažai klaidingų mitų ir stereotipų šia tema. Yra nuomonių, kad
elektroninę parduotuvę atidaryti beveik nieko nekainuoja, kad užsakymai pradės plaukti savaime ir
viskas sėkmingai rutuliosis sava eiga. „Elektroninę parduotuvę išlaikyti yra tikrai pigiau nei fizinę –
nekainuoja patalpų nuoma, įrengimas, reikia mažiau personalo. Tačiau dažnai neįvertinama, kad
plėtojantis elektroninei komercijai didėja ir konkurencija, tad elektroninių parduotuvių savininkams
neišvengiamai tenka investuoti į parduotuvės žinomumą, klientų pritraukimą. Norint gerų rezultatų,
investicijų ir elektroninei parduotuvei tikrai reikia“, – sako G. Bilevičius.
Be to, sunku integruotis į jau susiformavusią rinką, sunku tapti žinomu ir patikimu žaidėju.
Konkurencija milžiniška ir konkuruoti tenka ne tik savo erdvėje (geografinėje zonoje), bet ir už jos
ribų. Galvojantiems apie verslą reikėtų įvertinti, kad informacinės technologijos klęsti ir vis daugiau
vartotojų ryžtasi pirkti internete, pasitikėjimas elektroniniais sprendimais auga (žr. 3.2 lentelę). Tai
reikėtų įvertinti tiems, kurie šiandien svarsto – elektroninį ar įprastą, fizinį verslą steigti.
3.2 lentelė. Informacinių technologijų naudojimo namų ūkiuose tyrimo duomenys,
Lietuvos statistikos departamentas.
2018 m. pirmąjį ketvirtį asmeninius kompiuterius namuose turėjo 76 proc., interneto prieigą
– 78 proc. namų ūkių, tai 3 proc. punktais daugiau nei 2017 m.
Mieste kompiuterius ir interneto prieigą namuose turėjo atitinkamai 79 ir 81 proc. namų
ūkių, kaime – 68 ir 72 proc.
Iš namų ūkių su vaikais kompiuterius namuose turėjo 94 proc., interneto prieigą – 97 proc.,
be vaikų – atitinkamai 69 ir 72 proc.
2018 m. pirmąjį ketvirtį prekes ir paslaugas asmeniniams tikslams internetu pirko ar užsakė
34 proc. 16–74 metų amžiaus gyventojų, arba 42 proc. tokio amžiaus internautų (2017 m. pirmąjį
ketvirtį – atitinkamai 29 ir 36 proc.). Dauguma (82 proc.) asmenų, pirkusių prekes internetu, atliko iki 
73
5 užsakymų, daugiau nei pusė (52 proc.) e. prekybos vartotojų per ketvirtį išleido iki 100 EUR. Per
pastaruosius 12 mėn. prekes ar paslaugas internetu pirko ar užsakė 43 proc. 16–74 metų amžiaus
gyventojų, arba 54 proc. to amžiaus internautų.
Dažniausiai internetu buvo perkami drabužiai, avalynė, sporto prekės (54 proc. e. prekybos
vartotojų), bilietai į kultūros renginius (43 proc.), namų ūkio reikmenys (42 proc.), maisto ir kasdienio
vartojimo prekės (33 proc.), apgyvendinimo paslaugos atostogoms (34 proc.), kelionių bilietai ar
automobilio nuoma (37 proc.).
„Jei šiandien verslo nėra elektroninėje erdvėje, tuomet galima sakyti, jis neegzistuoja apskritai“
– sako elektroninės komercijos specialistė Vaiva Povilavičienė. Kiekvienais metais matyti natūralus
elektroninės prekybos augimas. Manoma, jog iki 2021 metų mažmeninės el. komercijos pardavimai
pasaulyje turėtų siekti iki 4.5 trilijono dolerių. Specialistė teigia, jog verslininkus dalyvauti
elektroninėje erdvėje gąsdina sklandantys mitai.RINKODAROS PRINCIPAI VERSLUI
4.1. Rinkodaros samprata, funkcijos ir aplinka
P. Kotleris rinkodarą apibrėžia, kaip verslo veiklos sritį, kurios tikslas – išsiaiškinti
organizacijos kliento poreikius bei pageidavimus ir nuspręsti, kurias rinkas organizacija gali
geriausiai aptarnauti.
Rinkodara kaip veiklos rinkoje sistema turi padėti organizacijoms, siekiančioms savo
strateginių tikslų, spręsti šiuos pagrindinius uždavinius:
 padėti kompleksiškai tirti rinką;
 ieškoti potencialios paklausos ir nepatenkintų poreikių;
 planuoti prekių asortimentą ir kainas;
 paruošti priemones, siekiant visiškai patenkinti paklausą;
 planuoti ir vykdyti pardavimą;
 tobulinti gamybos organizavimą ir valdymą;
 užtikrinti informacinę sklaidą ir reklaminį poveikį vartotojų grupėms.
Šiuolaikinei rinkodarai būdinga daugelis funkcijų, kurias galima išskirti į keturias pagrindines
sudėtines dalis:
 analitinė funkcija - rinkos tyrimai (rinkos dydis, imlumas ir jos potencialas, konkurentai,
pirkėjai);
 gamybinė funkcija - ištyrinėjus rinką reikia nuspręsti, kokius produktus reikia pateikti,
kokias prekių charakteristikas vertina vartotojai.;
 realizavimo (pardavimo) funkcija - sudaryti tokias sąlygas, kad prekė būtų pateikta
vartotojui norimoje vietoje, norimu laiku, reikiamos kokybės ir norimas jos kiekis;
 valdymo ir kontrolės funkcija - reagavimas remiantis operatyvia informacija. Situacijos
analizė, informacinės technologijos.
 informacinė funkcija.
Pasak V. Pranulio rinkodaros ir rinkotyros procesai neatsiejami nuo mikro ir makro aplinkų,
kuriose jie vyksta, todėl bet kokia įmonė norėdama sėkmingai dirbti, išlikti konkurencinėje erdvėje,
turi nuolat stebėti aplinkas: bendrąją – makro ir specifinę – mikro.
4.1.1. Makroaplinka. Grėsmės ir galimybės.
Pasak P. Kotler Makroaplinka (bendroji) – dinamiška, nuolat kintanti aplinka, kurioje
formuojasi faktoriai, darantys įtaką visų ekonomikos šakų ūkiniams subjektams, jų veiklos
koordinavimui ir perspektyvoms. Esminis makroaplinkos bruožas yra tas, jog ji veikia įmonės
veiklą ir jos plėtros galimybes, tačiau įmonė negali pakeisti makroaplinkos įtakos.
Dažniausiai skiriamos ir nagrinėjamos tokios makroaplinkos dalys:
 Demografinė. Tai gyventojų skaičiaus, amžiaus pasiskirstymas ir etninė sudėtis,
išsilavinimo lygis, namų ūkio modelis, regioninės savybės bei migracija. Žmonės yra rinka, todėl
svarbu pažinti žmonių demografinius rodiklius.
 Gamtos. Tai visų gamtinių išteklių (klimatas, gamtos ištekliai, aplinkosauga) poveikis
įmonės rinkodaros ir rinkotyros procesams. 
86
 Politinė-teisinė. Apima visų juridinių aktų poveikį įmonės rinkodaros ir rinkotyros
procesams. Įmonės veiklai svarbiausi teisės aktai:
4.1 pav. Įmonės veiklai svarbiausi teisės aktai
 Ekonominė. Veiksniai, susiję su šalies ekonomine padėtimi bei tendencijas lemiančias
žmonių perkamąją galią. Ekonominė aplinka susideda iš pajamų pasiskirstymo, skolų ir
kreditų gavimo galimybių šalyje, laisvosios prekybos, mokesčių, infliacijos, nedarbo bei
bendrojo vidaus produkto pokyčių.
 Technologinė. Mokslo ir technikos lygis šalyje, šios srities raida. Technologinė aplinka
susideda iš šalyje vykdomų mokslinių tyrimų, jų plėtros biudžeto, naujovių kūrimo.
Technologinė pažanga didina gamybos našumą, todėl įmonėms svarbu sekti atsirandančias
naujoves.
 Sociokultūrinė. Aplinka, apimanti vartotojų poreikius ir skonius, elgsenos ir mąstysenos
pobūdį, kultūrines vertybes, egzistuojančias subkultūras. Šios aplinkos pokyčiai lemia
prekių ir paslaugų pasiūlą.
Įmonei svarbu išsiaiškinti kokie pokyčiai vyksta aplinkoje, analizuoti esamas situacijas, kad
galėtų reaguoti ir prie jų prisitaikyti bei nustatyti, kokias galimybes ir grėsmes teikia makro aplinka
ir atitinkamai kurti savo strategijas tolimesnei veiklai vykdyti.
Išorinės aplinkos (grėsmių ir galimybių) analizė - tai įmonės grėsmių ir galimybių analizė
atsižvelgiant į aplinkos tendencijas (demografinę, gamtos, politinę - teisinę, ekonominę,
technologinę ir sociokultūrinę).
Aplinkos grėsmė - tai nepageidaujami išorinių reiškinių keliami iššūkiai, dėl kurių gali sumažėti
pardavimas ar pelnas.
Rinkodaros galimybė - tai tikimybė, kad įmonė gali pelningai patenkinti vartotojo norus ir
poreikius. Rinka siūlo 3 pagrindines galimybes:
1. tiekti trūkstamą prekę;
2. tiekti jau esamą, bet patobulintą prekę ar paslaugą klausiant vartotojų nuomonės, klausiant
vartotojų pageidavimų ar klausiant vartotojų, kaip ir kodėl jie įsigyja prekę;
3. visiškai naujos prekės ar paslaugos teikimas.
Įmonių steigimo, vidinės veiklos ir likvidavimo reguliavimas
Įmonės santykių su partneriais ir vartotojais reguliavimas
Atskirų įmonės rinkodaros ir rinkotyros sričių reguliavimas
87
4.1 lentelė. Išorinės aplinkos (grėsmių ir galimybių) analizės pavyzdys
Galimybės Grėsmės
 Nėra žinomų konkurentų
 Galimybė augti dėl didėjančios paklausos rinkoje
 ES struktūrinių fondų parama, diegiant naujausias
technologijas
 Vartotojų perkamosios galios didėjimas
 Politinės – teisinės aplinkos nestabilumas
 Didėjantis minimalus darbo užmokestis
 Brexit
 Visuomenės senėjimas
4.1.2. Mikroaplinka. Stiprybių ir silpnybių analizė
Mikroaplinka (specifinė) – aplinka, kurios faktoriai bei veiksniai susiję su įmone, jos rinkodaros
ir rinkotyros procesais, taip pat su įmone yra įtakos adekvatumo pozicijoje (daro poveikį įmonės
veiklai, o įmonė daro poveikį mikroaplinkai).
Tyrėjai pažymi, kad įmonės mikroaplinkai priklauso:
4.2 lentelė. Įmonės mikroaplinkos sandara
Pirkėjai Konkurentai Partneriai
Fizinis arba juridinis
asmuo, norintis iš kito
asmens įsigyti prekę ir
įsipareigojantis už ją
mokėti nustatytą pinigų
sumą.
Tai rinkos dalyviai,
potencialiems pirkėjams
siūlantys tapačius arba
panašius poreikius
tenkinančias prekes.
Pardavimo tarpininkai – tai ekonomiškai ir juridiškai
savarankiški ūkio subjektai, savo vardu ir rizika
perkantys prekes pardavimui.
Pagalbininkai – tai įmonės partneriai, tarp atskirų
paskirstymo grandžių padedantys užmegzti glaudžius
ryšius, taip pat teikiantys kitas prekių pardavimą
skatinančias paslaugas.
Tiekėjai – tai įmonės ir pavieniai asmenys, iš kurių
perkami gamybos ir kitos veiklos reikmenys.
Kiekviename versle būtina įvertinti marketingo, finansų, gamybos ir pačios organizacijos
stiprybes ir silpnybes. Stiprybes ir silpnybes įvertinti būtina ne tam, kad pasipuikuoti savo
privalumais ar pulti taisyti kiekvieną trūkumą - svarbiausia išsiaiškinti ar pakanka turimų stiprybių,
ar derėtų apsvarstyti galimybes išsiugdyti ar įsigyti papildomas pajėgas.
Vidinės aplinkos (stiprybių ir silpnybių) analizė - tai marketingo, finansų, gamybos ir
organizacijos stiprybių bei silpnybių įvertinimas.
4.3 lentelė. Vidinės aplinkos (stiprybių ir silpnybių) analizės pavyzdys
Stipriosios pusės Silpnosios pusės
 Aukšta prekių kokybė.
 Stiprus prekės ženklas.
 Gera bendrovės reputacija.
 Greitas reagavimas į rinkos poreikius.
 Kvalifikuoti darbuotojai.
 Naujausios technologijos.
 Siauras prekių asortimentas.
 Neatliekami tyrimai, siekiant išsiaiškinti
nepatenkintus vartotojų poreikius bei jų
elgseną.
88

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
